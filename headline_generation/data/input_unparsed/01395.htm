 Hindi News: Boloji.com :मोरों के लिए सुरक्षित नहीं है राजस्थान: पशु अधिकारवादी संगठन

Home | News | समाचार | HindiNest | Kabir | BoloKids | Bolography | Search | Contact |

मोरों के लिए सुरक्षित नहीं है राजस्थान: पशु अधिकारवादी संगठन

जयपुर, 2 अप्रैल

राजस्थान में न सिर्फ बाघों और सिंहों की शामत आई हुई है बल्कि राष्ट्रीय पक्षी का दर्जा रखने वाले मोर भी सुरक्षित नहीं हैं। एक पशु अधिकारवादी संगठन के मुताबिक राज्य में रोजाना तकरीबन 10 मोरों का संहार किया जाता है।

पीपुल फॉर एनीमल के मुताबिक सरकार अभी तक मोरों के अवैध शिकार से निपटने के लिए कोई पुख्ता कदम नहीं उठा पाई है। संगठन के संयोजक बाबूलाल जाजू ने आईएएनएस से बातचीत करते हुए कहा कि राजस्थान के 14 जिलों के करीब 36 गांवों इन मोरों के लिए मौतगाह बन गए हैं। ये गांव मोरों के लिए सर्वाधिक असुरक्षित और खतरनाक हैं। उन्होंने कहा कि मोरों को उनके खूबसूरत पंख और मांस के लिए मारा जाता है। इन इलाकों के आदिवासी मोरों का शिकार करने के लिए झाड़ियों और जंगल का चक्कर लगाते रहते हैं। उन्होंने बताया कि इस प्राणी का सबसे अधिक अवैध शिकार अजमेर, भीलवाड़ा, चित्तौड़गढ़ और शेखावटी इलाके में होता है। पिछले चार महीनों में इन इलाकों में करीब 250 मोरों की हत्या की जा चुकी है।

इस संगठन का दावा है कि अधिकांश मोरों के अवैध शिकार की घटनाएं प्रकाश में नहीं आ पातीं। हाल ही में अजमेर जिले के सरवादा शहर में 22 मोरों को मार दिया गया था। इसी तरह भीलवाड़ा जिले के दबाल गांव में 9 मोरों को मारा गया था। अधिकांश मामलों में ऐसी घटनाएं जंगल के बाहर होती हैं। ऐसे में वन अधिकारी इन घटनाओं की तहकीकात में दिलचस्पी नहीं लेते। मोर जब दाना-पानी की तलाश में जंगल से निकल कर रिहायशी इलाकों में आते हैं तो उनकी मौत लगभग निश्चित हो जाती है। अंतर्राष्ट्रीय बाजार में मोर के मांस की ऊंची कीमत है, इसलिए ये आदिवासी अवैध शिकारी इन मोरों का शिकार करते हैं। राजस्थान के वन मंत्री एल. एन. दवे को जब इस हालात के बारे में बताया गया तो उन्होंने कहा कि हम इन्हें बचाने के लिए ठोस कदम उठा रहे हैं।

इंडो-एशियन न्यूज सर्विस।

Shop Gifts Online

Home | News | HindiNest | समाचार | Kabir | BoloKids | Bolography | Search | Contact | Shop Online | Advertise on Boloji

(C) Boloji.com 1999-2007 - All Rights Reserved Boloji.com is owned and managed by Boloji Media Inc Privacy Policy | Disclaimer No part of this Internet site may be reproduced without prior written permission of the copyright holder.
